# Welkom bij de Github Pages van ICTO-CSW

Deze pagina wordt gebruikt als embed voor de ICTO canvas

# Werken met Github en Visual Studio Code

### 1. Installatie

- **Visual Studio Code**: Download en installeer [Visual Studio Code](https://code.visualstudio.com/).
- **Git**: Download en installeer [Git](https://git-scm.com/).
- **GitHub-account**: Maak een account aan op [GitHub](https://github.com/) als je dat nog niet hebt.
- **Vraag om toegang**: Vraag om toegang voor deze repository of zorg dat je door het serviceaccount wordt toegevoegd.

### 2. Clone de bestaande GitHub-repository

1. Open **Visual Studio Code**.
2. Klik in het **Source Control**-paneel (linkerkant van het scherm) op de knop **Clone Repository**.
3. Kies **Clone repository** en plak de URL van deze GitHub-repository (bijv. `https://github.com/gebruikersnaam/mijn-html-project.git`).
4. Selecteer een map waar je het project wilt opslaan, en VS Code zal het project voor je downloaden.

### 3. Werken in de repository

1. Met de knop **Verkenner** (linksboven in het scherm) kun je nu navigeren binnen de repository. Deze is een lokale kopie van het project op github
2. Je kunt nu bestanden zoals html pagina's en stylesheets bewerken.
3. Na elke wijziging (niet elke letter, maar bijvoorbeeld "uitleg toegevoegd") moet je jouw werk 'committen'. Zo kunnen we de voortgang bijhouden en in het geval van problemen makkelijk de website terugdraaien.

#### 3.1 Commits

1. Om een bestand toe te voegen aan een nieuwe commit moet je het 'stagen'. Lokale bestanden die niet synchroon lopen met de github repository verschijnen in de **source control**-kolom onder het kopje **changes**. Let op: Dit gebeurt pas als het bestand is opgeslagen. Als je je cursor boven een bestand in deze kolom houdt verschijnt er een **+** -knop. Druk hierop om het bestand te 'stagen'. Je kunt voor één commit meerdere bestanden stagen, als je voor een wijziging bijvoorbeeld meerdere bestanden moet aanpassen zodat er niets stukgaat.
2. In het **Source Control** paneel vindt je de knop 'commit'. Voor elke commit moet je een 'commit message' toevoegen. Schrijf hier kort en bondig op wat je hebt gedaan. Schrijf hierbij in de passieve vorm. (Schrijf bijvoorbeeld niet "Ik heb de pagina voor onze nieuwe tool Ans aangepast", maar in plaats daarvan "typefout verwijderd ans")

#### 3.2 Push en Pull

Om je lokale kopie van de repository synchroon te houden met de versie op Github, moet je regelmatig heen en weer synchroniseren.
- **Push** Stuurt jouw lokale commits naar Github. Push regelmatig je commits, om synchronisatieproblemen te voorkomen. Mochten er verschillen zijn die moeten worden opgelost, krijg je daarvan een melding op je scherm. Weet je hierbij niet wat je moet doen? Vraag dan hulp bij een collega. 
- **Pull** Haalt commits op van de cloud die jij niet hebt. Doe dit regelmatig, en **altijd** voor je begint met werken aan de repository! Mochten er verschillen zijn die moeten worden opgelost, krijg je daarvan een melding op je scherm. Weet je hierbij niet wat je moet doen? Vraag dan hulp bij een collega. 

Je vindt zowel de Push als de Pull knop op de drie puntjes naast de tekst **Source Control** in het linkermenu.